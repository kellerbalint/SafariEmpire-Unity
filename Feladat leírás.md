<h1>A játék rövid leírása </h1>
A játék egy 2 dimenziós felülnézetes pályán játszódik, ahol a cél egy afrikai szafari működtetése
parkigazgatói feladatok ellátásával. A játékot legalább 3 különböző sebességfokozattal játszhatjuk
(óra / nap / hét), melyek között bármikor válthatunk a program futása közben. A játék 3 nehézségi
fokozatot kell kínáljon legalább.
<ul>
<li>A játék nehézséget a játék elindításakor 3 nehézségi gomb segítségével választhatjuk.</li>
<li>A játék sebességet a játéktéren a balfelső gombok segítségével állíthatjuk.</li>
</ul>
<h2>Növények, vizes területek</h2>
A pálya területén elszórtan nőnek bokrok és fák, valamint füves területek. A játékos maga is vásárolhat
növényeket. Kisebb vízlelő helyek kezdetben is találhatók, de építeni is lehet tavakat. Legalább 3 féle
növény legyen telepíthető.
<ul>
<li>A boltot a játéktér balalsó gombjával nyithatjuk meg, ott vásárolhatunk növényeket, terep objektumokat, állatokat.</li>
</ul>
<h2>Állatok</h2>
A szafariban szabadon élnek ragadozó és növényevő állatok. A növényevő állatok fákat, bokrokat, füvet
ehetnek, míg a ragadozók növényevő állatokat. Mindkét csoportnak szüksége van vízre is az életben
maradásához. Az állatok korlátozott ideig élnek, az idő előrehaladtával pedig öregszenek és többet is
esznek. Az állatok a saját fajtájuk csoportjában igyekeznek élni és vándorolni. A felnőtt egyedeket
tartalmazó csoportok képesek szaporodni. A jóllakott állatok órákig heverésznek, majd adott
heurisztika szerint (akár véletlenszerűen) választják a pálya egy pontját, ahova igyekeznek eljutni, majd
ezt ismétlik, amíg meg nem éheznek vagy szomjaznak. Az éhes vagy szomjas állatok igyekeznek a már
általuk felfedezett élelem vagy vízforráshoz eljutni.
Legalább 2-2 féle növényevő és ragadozó állat legyen megvásárolható.
<ul>
<li>Az állatok a boltban vásárolhatóak.</li>
<li>A ragadozó állatok a növényevő állatokat megtámadják, ha a látóközelükbe jönnek, sikeres támadás esetén megesznek egyet.</li>
<li>Az állatok találkozáskor csordát alkotnak, ha egy csorda kihalóban van, akkor a csordából kiválhatnak egyedek.</li>
<li>Ha egy csordában legalább 1 felnőtt férfi és női egyed is él, akkor szaporodásra képesek, és x havonta egy kölyköt szülnek.</li>
</ul>
<h2>Dzsippek</h2>
A szafarit turisták látogatják, akik a kalandjukhoz dzsippet bérelnek. Egy dzsipp legfeljebb 4 utast képes
elvinni. A dzsippeket a játékosnak kell megvásárolnia.
<ul>
<li>A dzsippek a boltban vásárolhatóak, és az előreépített utakon képesek haladni.</li>
</ul>
<h2>Utak</h2> 
A szafarinak van egy bejárata és egy kijárata. A járművek számára építeni kell egy vagy több járható
utat, ami összeköti a bejáratot és a kijáratot. A járművek egy bejárattól kijáratig vezető véletlen módon
választott úton visznek turistákat, visszafele pedig utasok nélkül térnek vissza a bejárathoz.
<ul>
<li>Az utak a boltban vásárolhatóak, és kedvünk szerint lehelyezhetőek.</li>
<li>A járművek előre kiválasztják az útvonalukat.</li>
</ul>
<h2>Tőke</h2> 
A játékosnak adott a kezdő tőkéje, ebből vásárolhat növényeket, állatokat, dzsippeket, utakat és egyéb
eszközöket. A szafari a bevételét állatok eladásából és turistákból fedezi (dzsipp bérlés). A turisták
száma függ a belépődíj mértékétől, valamint attól, hogy amit látnak, mennyire tetszik számukra - vagyis
szeretnének minél több és többfélébb állatot látni útjuk során.
<ul>
<li>A játéktér jobbfelső sarkában nyomon követhető a tőkénk.</li>
</ul>
<h2>A játék vége</h2>
A játékot akkor nyerjük meg, hogy ha elérjük, hogy a nehézségi szinttől függően 3, 6 vagy 12 egymást
követő hónapban a látogatók, a növényevő, a ragadozó állatok száma, és a tőkénk is egy küszöbérték
felett marad. A küszöbérték különböző a különböző kategóriáknál, pl. legalább 80 látogató, legalább
20 növényevő állat, stb. A játékot azonnal elveszítjük (az igazgatót kirúgják), ha csődbe megyünk, vagy
kipusztul az összes állat.
A parkban a terepi objektumokat (növényeket, tavakat, utakat) egy képzeletbeli rács rácspontjaira is
telepíthetjük, azonban a játék megjelenítésénél az állatok és a dzsippek mozgása legyen folyamatos.
<ul>
<li>A játék véget ér, ha képesek vagyunk a nehézségtől függő ideig, fenttartani x látogatót, x növényevőt és x ragadozót.</li>
</ul>
<h2>Orvvadászok [0.5 komplexitás]</h2>
Legyenek orvvadászok, akik próbálják az állatállományt vagy kedvtelésből kilőni, vagy az állatokat
foglyul ejteni és kivinni a szafariból. Az orvvadászok csak akkor látszanak, ha turisták vagy vadőrök
vannak a közelükben.\n
<ul>
<li>Az orvvadászok látszódnak, ha túristák látómezejébe kerülnek.</li>
<li>Az orvvadászok elmenülnek, ha vadőrök a közelükbe érnek.</li>
<li>Az orvvadászok x időközönként jelennek meg és lőnek ki állatot.</li>
</ul>
<h2>Vadőrök [0.5 komplexitás]</h2>
Legyenek vadőrök, amelyeknek megadható, hogy mely ragadozót kell kilőniük. A kilőtt állat után pénzt
kapunk, viszont a vadőröknek minden hónap elején előre kell fizetést adnunk. A vadőrökkel
védekezhetünk az orvvadászok ellen is, akiket lelőnek, ha a közelükbe érnek.
<ul>
<li>A vadőröknek van egy kezelő felületük a safari menüben ami a játéktéren nyitható meg, itt kiválaszthatjuk milyen fajt vadásszanak, és a legidősebb egyedet vadásszák le.</li>
<li>Ha a vadőröknek nincsen kiszabott feladatuk, akkor a szafariban járőröznek.</li>
<li>A vadőröknek havi x tőkét kell fizetni, ami autómatikusan levonódik, ha nincs elég pénzünk, akkor elhagyják a szafarit.</li>
</ul>
<h2>Fejlett megfigyelő rendszer [1 komplexitás]</h2>
Az orvvadászok elleni védekezéshez vásárolhatunk fixen telepített kamerákat, léghajót vagy drónt,
amelyek napszaktól függetlenül felfedik a környezetüket egy bizonyos sugarú körben. A kamerák nem
mozgathatók, de a léghajónak és a drónnak ki lehet jelölni járőrözési útvonalat. A léghajó egész nap
képes fent maradni a levegőben, a drónoknak viszont óránként le kell szállniuk tölteni magukat. A
töltőpontokat külön kell megvennünk és telepítenünk, ami előfeltétele a drónok vásárlásának. 
<ul>
<li>A boltban tudunk vásárolni töltő állomásokat, drónokat, kamerákat és léghajókat.</li>
<li>A safari menüben tudjuk állítani a drónok és a léghajók utvonalát.</li>
</ul>
<h2>2.5D grafika [0.5 komplexitás]</h2>
Az alapfeladat elvárása egy felülnézeti grafika megvalósítása. A feladat egy olyan 2.5 dimenziós grafika
megvalósítása, ahol az objektumok túlnyúlnak saját cellájukon vizuálisan (pl. fa takarja ki a „fölötte”
lévő mezőn lévő élőlényt).\n
<ul>
<li>A játékban érzékelhető, hogy melyik objektumok vannak mi előtt. Ami feljebb van az a lentebb lévő objektum mögött van.</li>
</ul>
<h2>Terepi akadályok [0.5 komplexitás]</h2>
A játéktéren többféle térképi akadály is jelenjen meg: dombok és folyók. Mindkét akadály lassabb
haladást tegyen csak lehetővé az állatoknak, amely az útvonalválasztáskor is kerüljön figyelembe véve.
A dombokról az állatoknak legyen lehetősége távolabbra tekinteni, míg a folyók egyben ivóvíz
forrásként is szolgáljanak.
<ul>
<li>Az állatok a dombokon és folyókon lassabban mozognak.</li>
<li>Az állatok és vadőrök messzebbre látnak dombokról.</li>
<li>Az állatok képesek szomjúságukat oltani a folyókban.</li>
</ul>